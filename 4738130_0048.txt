—40-

scripta esse videatur. Sed ut ipsius Kolischii causam examinemus,
virgini non ex initio est persuasum vatem esse Prometheum,
sed ducitur hanc in opinionem cum et patris et suum ipsius
nomen neque minus laborum errorum causas audiverit ex eo
quem ad id tempus numquam oculis vidisset. Itaque suo
jure sperat sese ab eodem comperturam esse etiam errorum
finem atque morbi remedium. Deinde postquam ille ejus
errores praedixit usque dum ex Europa in Asiam esset
perventura, ea metu periculorum sibi imminentium adeo

commovetur ut mori malit quam tantis vexari doloribus; ,

subjicit autem Prometheus sese quoniam sit immortalis, mort-e
a doloribus non posse liberari3 immo se iri vexatum donec
Jupiter ipse regnum amittat. Deinde post paucas alias' in-
terrogationes et responsa quaesitat virgo quisnam eum prin-
cipatu sit privaturus: quam ad interrogationem ille respondet
eum ipsum sibi paraturum esse interitum, atque quaerenti
exponit eum esse initurum nuptias sibi perniciosas; porro Joni
utrum immortalem virginem sit deducturus an mortalem
exploranti objicit nefas esse aperire quodnam significet ma-
trimonium: hoc tamen addit non ipsam uxorem sed ejus filium
patrem regno esse privaturum. Nunc demum compererunt et
Oceanides et auditores secreti illius summum argumentum.
Sed pergit virgo interrogare possitne averti periculum, et non-
nulla subjiciuntur quibus certi fiamus de Promethei solutione.
Namque postquam hic respondit periculum irritum fieri non
posse nisi ipse vinculis esset solutus, quaesitat virgo quisnam
eum sit liberaturus3 vaticinatur aut-em Prometheus ex ejus -
stirpe quondam esse oriturum suum liberatorem eumque satis
obscure significat hoc versu:
τρίτος γε γένναν πρὸσ δέκ’ ἄλλαισιν γοναῖς.

Deinde virgini oraculum inexplicabile esse objicienti concedit
optionem eligendi utrum audire malit dolorum errorumque
propriorum finem an suum ipsius liberatorem: illud chori
dux petit Jonis nomine, hoc sibi ipsa. Prometheus autem
vaticinatur virginis errores usque dum in Aegypto partura sit
Epaphum a Jove ipso conceptum; deinde ut perficiat etiam
alterum promissum, narrat Danaidum in Jonis patriam re-
versarum sortes: unam ex iis solam Argivorum stirpem regiam
esse propagaturam, hac ex stirpe '— namque singula narrare
esse longum -— quando suum liberatorem oriturum esse ait,
virum sagittis nobilem. Hoc vaticinio haud ita obscure
auditorum animi attenduntur ad Herculis facinus notissimum.
Ceterum hac potissimum ex re quod narrat ille accuratissime
de liberatore futuro ipsum cognitum habere elucet minas in
Jovem effusas vanas esse futuras: tale non hic modo Joni

