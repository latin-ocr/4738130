...29-

nuptias destinatas esse a Jove, neque posse vitari hujus vo-
luntatem. Postquam autem famulae non sine ira quaerentibus
concesserunt sese consilia divina non posse augurari, atque
hac modestia placatis suaserunt ne curiosius inquirerent
deorum voluntatem, desinit rixa: nunc universi omnes, dum
de scena abeunt, et herae et famulae et rex ejusque pedisequi
denuo a deo maximo precantur ut arceat nuptias perniciosas.
Deinde η in extrema Agam. fabulae scena chori senes cum
Aegistho non modo acerbissimis· verbis regis necem jactante,
sed etiam hominibus sibi restituris poenas gravissimas mini-
tante, decertaturi sunt gladiis: haec res funesta prohibetur a
regina in scenam festinante, quae iratorum animis mollitis nova
scelera committenda dissuadet atque pollicetur sese una cum novo

conjuge omnia bene esse gubernaturam. In Choeph. autem fabu- ’

lae exitu Orestes praesentit sese propter matrem necatam vexa-
tum iri a Furiis: ejusque animus furore atque tenebris obscu-
ratur eoque abripitur ut ipse domo patriaque pellatur. Virgines
autem, dum ille de scena abit, domus regiae mala et praeterita
et praesentia deplorant et dubitanter augurantur salutem
futuram. Splendidissime porro finitur extrema trilogiae fabula.
Namque postquam Furiae civibus novis sibisedes concedentibus
sunt gratulatae et salutaverunt deos, quibuscum versaturae
essent in eadem urbe, Minervae jussu, quae ipsa, ut sequentes
ducere videatur, paullo prius sese abituram esse ait (v. 981),
haec exsistit pompa ut praeferant faces deae ministrae (arv. 983,
1000—1003)‚ subsequantur autem et Areopagitae (vv. 988 sqq.)
et ipsae Furiae. Inde carmen cantatur a prosequentium caterva,
quo Noctis puellae grandaevae sub hilara pompa· domum
procedere jubentur, ut in sedibus venerandis accipiant honores
atque immolationem; bis autem praeco quid interjicit quo
omnes cives linguis favere jubeat. Deinde eadem caterva a
Furiis subsequentibus· petit ut maneant urbi in aeternum
benevolae: pacem · esse factam consentientibus Jove, rege
Olympio, et Parca, quae numinum veterum teneat partes3
bis autem idem praeco monet cives ut clamoribus comitentur
canentes, Restat exitus Pers. fabulae. Hic exitus bene com-
parari 'potest cum fine, qualem ipse Aeschylus Sept. tragoediae
subjecisse videtur. Namque illa in tragoedia senes ct rex,
postquam antea amplos luctus ediderunt de Persarum potentia
fracta, adeo commoventur maerore ut invicem perpauca tantum
verba effundant plangentes. Huic luctui est simillimus quem
tribuit poeta nostra in fabulaAntigonae et Ismenae sororibus,
Nam equidem non video quo jure Bergkius hunc mutuum
sororum planctum una cum scena subsequenti censuerit ab
Aeschylo esse abjudicandum: errabit enim si quis opinabitur

