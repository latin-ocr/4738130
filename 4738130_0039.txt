431.-

agunt; tum ipse exitus ,si comparabitur ceteris cum fabulis,
illius ⁴poetae ingenio atque arte. vix videtur dignus. Haec
omnia sic mihi constant ut equidem quovis pignore contendam
scenam post Aeschyli tempora· esse additam.

Huc accedunt res paucae quae quamvis leves per se,
tamen adjectae causis illis gravissimis meum judicium firmare
videantur. Quamquam igitur et ipse Aeschylus quod exemplis
potest demonstrari, sic potuit personas producere, ut adventuras
antea non significaret, tamen offendimur quod hoc quidem
loco sic procedit praeco, praesertim cum propter proxima
sororum verba prorsus non exspectetur ullius personae adventus.
Porro equidem mihi videor duo invenisse vestigia quae osten-
dunt scenae illius auctori propter ipsius Aeschyli carmen satis
arctos fines fuisse circumscriptos in quibus suum ingenium
posset exercere. Etenim primum praeco non pronuntiat sup-
plicium quod is laturus sit, si quis contempserit senatorum
vetitum: altera ex parte demonstravi et ipsum praeconem et
Antigonam et chorum de gravi quodam supplicio cogitare.
‘Suo igitur jure quis quaeret cur poeta supplicium illud prae-
conem aperte minitantem non fecerit: mihi quidem a poeta
res ea de causa videtur esse intermissa quod ipse persensisset
sese poena illa verbis apertis commemorata spectatorum animos
ut in extrema quidem trilogiae fabula nimis suspensos facere.
Altera offensio est ea ,in re quod Ismena prorsus abstinet
verbis. Namque quoniam dubium esse non potest quin poeta
alteram sororem sepelientem fecerit alterum fratrem, nostro
jure exspectamus illam esse professuram cur malit prosequi
Eteoclem; sed hac de re adeo servat silentium ut et ex
Antigonae verbis, cum dicat sese nisi alius sit comitaturus,
unam Polynici exsequias esse facturam (vv, lom—1014), et ex
chori ducis oratione, cum eum unius tantum sororis luctum
nancisci commemoret, conjecturam facere debeamus Ismenam
humaturam esse Eteoclem. Idem suadet altera pars Polynicem‚
altera Eteoclem prosequens. Sed vcur poeta illam verbis
abstinere maluerit quaerenti haec causa opinor videbitur pro-‘-
babilis: ipse auctor noluit prodere se ipsum quid subjecisse
carmini Aeschyleo 'atque fecit tribus ex actoribus, quem nu-
merum huJus poetae rationi repugnare supra satis notavi, duo
tantum colloquentes secundum Aeschyli morem, tertium autem
sitentium obtinentem. -

Deinde ut pauca subjiciamus de dicendi genere, non
desunt in extrema scena quae cum arte sint composita, ut
vv. 1004-10093 et vv. 1026—1037. Sedtamen qui quidem sane
judicet non negabit alia pauca profecta esse a poeta non satis
perfecto. Etenim ut omittam esse in scena nonnulla singu-

