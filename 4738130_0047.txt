-39-

esse futurum. Videtis quain bene apteque omnia cohaereant:
itaque Kolischium etiam cum vv. 509—512 proximis apte
adnecti negaret p. 71, ratione excidisse apparet. Exspectationi
autem illi Prometheus objicit artem qua sese possit liberare
superari necessitate. Hoc ex responso Oceanides spem capere
non possunt, quippe quae ‘sibi persuaserint ipsum Jovem
gubernare fata: ille autem non J ovem, sed Parcas Furiasque
necessitatis gubernatores esse respondet. Virgines porro haesi-
tantes quaerunt num ipse deorum princeps illis sit inferior:
Prometheus autem eas interrogare vetat quod iis non sit
detecturus. Nunc demum illae fiunt certae eum gravehquid
celare cum consilio atque his utuntur verbis:
ἦ πού τι σεμνόν ἐστιν ὃ ξυναμπέχεις.

Sed vetat eas hac de re dicere amplius: nam esse eam sibi
celandam religiose, quod nisi secum retinuerit vincula fugere
nequeat. Ex his quae adhuc exposui quivis intelliget Themidis
quod dicitur secretum in fabulae progressu magis magisque
fieri dilucidum: hac in re omnium plurimum valet scena quae
vocatur Jonis episodium.

Sed priusquam judicem de Kolischii sententiis ’1130 (18
scena prolatis, pauca praemittam de adnotatione Freyi‚ qui
vv. 590 et 734-736 inter se pugnare statuit pp. 10—12:
namque illo versu dici Jonem vexari erroribus, quod Iunoni
esset invisa, altero cogitari ipsum Jovem eam facere vagantem
atque errantem, ut cum ea posset concumbere. Equidem hanc
repugnantiam vituperandam esse nego: etenim Prometheus
aptissime inimico suo tribuit culpam errorum virginis, praesertim
cum hic ipse libidine deductus primus eam prodiderit rebus
adversis. J am ut transeamus ad alterius interpretis sententias,
hanc totam per scenam illum omnium rerum futurarum esse
praescium et virginem onmibus ex personis unam ab ipso
’ initio scire eum insignem esse arte vaticinandi notavit atque
his de causis episodium post alia >additum esse statuit. Sed
obstant huic opinioni in universum haec. Aeschylus sine dubio
primus Herculis causa mythum qui est de Jone cum altera
de Prometheo fabula conjunxit3 et quoniam Hercules omnium ’
mythorum congruentia hunc vinculis liberasse ferebatur, est
verisimillimum poetam trilogiam de Prometheo conscripturum
non minus secum praeparavisse illius episodii formationem
quam Prom. sol. fabulae scenam, in, qua Hercules eum esset
soluturus atque solutus liberatori errores atque itinera vatici-
naturus. Tenet porro illa scena nostra in fabula sedem ap-
tissimam: namque propter J onem et ipsam J ovis libidine atque
arbitrio vexatam Promethei superbia odiumque mirum quantum
crescunt, sic ut mihi quidem una cum subsequenti et inventa et

