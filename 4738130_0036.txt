428-

Accedit alia causa qua mihi quidem scenae origo Aeschy-
lea vehementer in dubium vocari videtur. Namque quoniam
post v. 988 et duae sorores in scena remanent et praeco pro-
cedit, partes agunt hac in scena tres actores. Qui personarum
numerus vix debetur Aeschylo. Etenim quoniam e didascalia
inventa constat Sept. fabulam doctam esse a. a. Chr. n. 467,
non credibile videtur in ea fuisse tres actores. Nam quinque
tantum annis -dist-at illud tempus ab eo tempore quo Pers.
sabula, ex Aeschyli tragoediis quantum sciamus antiquissima,
in scenam est producta; Orestiam autem trilogiam, extremum
poetae opus, decem fere annis post nostram fabulam doctam
esse constat. Atque ceteris in fabulis inde a prima illa tra-
goedia duo tantum actores in scena verba facere solent: pri-
mum in Orestia sunt tres actoreS, tertio tamen perpauca
tantum verba poeta tribuit. Et quamquam quivis concedit
aptissima in occasione tertium Coeph. fabulae actorem, dico Py-
ladem, verbis uti (vv. 893—895), tamen ea ipsa ex re quod
poeta eum, inde a tragoediae initio Orestis pedisequum, nihil
fecit dicentem nisi tres illos versiculos videtur esse conclu-
dendum non multo ante illam trilogiam docendam poetis a
republica concessos esse tres actores„ quos docerent fabularum
partes. Itaque in Aeschyli Sept. fabula, quae est ex numero
tragoediarum antiquiorum, tres actores exstitisse equidem mihi
persuadere non possum.

Jam ut aliam ad causam transeamus, fabulae exitus qua-
lem habemus traditum Aeschyli arte atque ingenio vix dignus
videtur. Etenim qui quidem ceteras fabulas respexerit in-
telliget quam miseri sint anapaesti et ii quibus chori dux uti-
tur deliberans utrum una cum suis prosequatur Eteoclem an

otius Polynicem et ii quos recitant hemichoria aut illum aut
hunc prosequentia. Solet enim Aeschylus tragoediis subjicere
exitus non modo cum iis arcte cohaerentes sed etiam tota in—
dole splendidos. Sic in Prom. fabulae exitu Mercurii Jovis-
que jussu irruunt tempestates vehementes: quibus tempestatibus
cum omnia misceantur, Prometheus, dum precatur a matre ut
sese injusta patientem aspiciat, in Orcum dejici est cogitan—
dus3 Oceanides autem, Mercurio dissuadente, sese una cum illo
interituras esse profitentur. Suppl. porro i'abula sic exit ut
Danaides virgines una cum ancillis suis et patre ejusque pe-
disequis (vid. v. 986 verbi formam masculinam) in urbem pro-
fecturae primum salutent novam patriam3 deinde brevibus
sententiis utentes rixantur ipsae, quippe quae id unum spec-
tent ut deprecentur nuptias perniciosas sibi ab Aegypti filiis
imminentes, cum famulis timentibus ne vincantur eae ab ado-
lescentibus: qui quod nacti sint navigationem secundam, videri

